---
title: Ventilation
parent: Förvaltning
layout: home
---

# Ventilation

Husen är utrustade med centralfläkt med utsug på taken. Endast spiskåpa som är ansluten till centralfläkten eller kolfilterfläkt får monteras. Frånluftsfläkt är ej tillåten.

Springventilerna ovanför fönstren ska vara öppna för att ventilationen och spiskåpan ska fungera optimalt.

För att Du som boende skall ha vetskap om hur Du reglerar ventilationen i Din lägenhet för att få bäst inomhusklimat, är nedanstående instruktion och rekommendation framtagen.

## Funktion

Samtliga fläktar i husen är av typen centralfläktar. Fläkten sköter frånluften från flera lägenheter, tvättstugor och källare samtidigt. Fläktarnas hastighet regleras både genom tryck och utetemperatur.

* Tryckreglering används för att kunna styra fläktarna efter behov och spara energi. Trycket mäts i sugkammaren, som är placerad på vindarna. När man öppnar spjället i spiskåpan, sjunker trycket i sugkammaren och fläkten ökar hastigheten för att bibehålla trycket. Man får då ett kraftigare sug i spiskåpan.
* Temperaturreglering används för att kunna sänka hastigheten på ventilationen vid låga utetemperaturer. Vid +15 gr och varmare arbetar fläkten på max inställt läge, för att sedan kunna sjunka till minimumläget vid -5 gr.

## Handhavande

Spaltventilerna i fönsterkarmarna ser till att det kommer in friskluft i lägenheten. De bör alltid vara öppna, men kan stängas tillfälligt vid obehag och drag. Problem som kan uppstå vid konstant stängda ventiler är dålig funktion på spiskåpa och övrig ventilation, fukt samt luktspridning mellan lägenheterna. Vid matlagning kan vädringsfönster öppnas för att förbättra draget i spiskåpan. Inställningar av ventiler i bad/WC får ej ändras, endast rengöras vid nedsmutsning. 

## Spisfläkt (frånluftsfläkt) får ej monteras

Om en fläkt monteras, förstör den funktionen i tryckregleringen i hela huset och kan föra över matos till andra lägenheter genom det gemensamma ventilationssystemet. Vart sjätte år utförs en lagstadgad besiktning av ventilationen, en s k OVK. Om en spisfläkt då påträffas, får bostadsrättsinnehavaren själv ombesörja att den demonteras och ersätts med en spiskåpa av godkänd typ. Annars kommer inte ventilationen i den aktuella fastigheten att kunna godkännas.

Kontakta alltid styrelsen, innan du gör någon förändring, när det gäller spiskåpan.