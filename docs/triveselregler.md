---
title: Trivselregler
parent: Regler
layout: home
---

# Trivselregler

## Allmänt

Att bo i bostadsrätt innebär att ingå i en gemenskap. I all gemenskap måste det finnas regler för att allt skall fungera. Målsättningen är att alla skall ha det så trivsamt som möjligt. Man ska känna sig lugn, trygg och bekväm i sitt boende. Av den anledningen har vi några enkla regler. Om reglerna följs bidrar det till god grannsämja, området ser välvårdat och attraktivt ut. Välskötta fastigheter ger lägenheterna ett högre värde.  

Alla är skyldiga att känna till och rätta sig efter föreningens stadgar och trivselregler. Som medlem i föreningen har du inte bara rätten till en bostad i föreningens hus, du har också skyldigheter mot föreningen och övriga medlemmar.  

Alla ska rätta sig efter de anvisningar och direktiv som styrelsen meddelar för att upprätthålla god ordning. Trivselreglerna omfattar alla familjemedlemmar samt personer som tillfälligt vistas i lägenheten.  

Styrelsen kan med stöd av bostadsrättslagen säga upp ett medlemskap i föreningen om föreningens stadgar och ordningsregler inte efterföljs. Medlemskap i föreningen är en förutsättning för att bo varaktigt i förenings bostäder.  

## Störningar

Visa respekt, hänsyn och omtanke mot grannar. Respektera kravet på tystnad mellan kl 22.00 och 07.00 alla dagar. Det innebär att tvätt- och diskmaskiner samt dammsugare inte får användas efter 22.00 i större utsträckning. Visa gärna även hänsyn när det gäller dusch och bad nattetid.  

Föreningen har avtal med Securitas störningsjour, ring 010-470 53 00 om din granne stör dig. Ett vänligt påpekande innan störningsjouren meddelas kan dock avhjälpa problemet och ingen anmälan till störningsjouren innan störningen påtalats. Vid bedömning att risk föreligger görs anmälan direkt eller till polis. Glöm inte att varna den störande om ersättning Störningsjouren för utryckningen.  
Beakta störningsnivån.  
Vid större fest anslå information på tavla i foajé.  

## Arbeten i lägenhet

Störande arbeten som till exempel borrning får endast ske måndag-fredag mellan 08.00 – 16.00 samt lördagar mellan kl 10.00 – 16.00. Under söndagar är vissa enklare arbeten tillåtna under tiden 12.00 – 16.00. Med enklare arbeten avses spika upp tavlor, måla, tapetsera m.m. Ej tillåtna arbeten är att borra med slagborr, spika d.v.s. ljud som fortplantar sig lätt i huskroppen. Under all övrig tid är det inte tillåtet att utföra störande arbeten i bostaden.  

Vid tankar om renovering av lägenheten gäller följande; Innan start skall planerna presenteras för styrelsen. Vilka legitimerade hantverkare som planeras att användas.  
Start och sluttid. Ingen start innan styrelsen lämnat godkännande.  
Hantverkartiden är mellan 08.00 – 16.00 vardagar i övrigt gäller den normala tiden.  
Annonseringen för info till boende.  

Vid varje medlemsbyte skall särskild info lämnas till nya medlemmen avseende tänka åtgärder i lägenheten för returnering till styrelsen. Vid behov av ritningsändring bekostas denna av nya medlemmen.  

## Felanmälan

Föreningen har en vicevärd, telefon 0761-18 23 18 dit felanmälan gällande samtliga ärenden görs i första hand. Som bostadsrättsinnehavare i föreningen har man ett ansvar för att vissa fel åtgärdas, medan andra fel åtgärdas av föreningen. Se folder ”Vem svarar för underhållet?” från Riksbyggen.  

## Säkerhet

Kontrollera att dörrar och fönster i fastigheten går i lås. De automatiska dörrstängarna fungerar inte alltid som de ska. Släpp inte in okända personer i fastigheten. Var aktsam med taggar och nycklar. Meddela grannar eller styrelsen om du planerar att vara bortrest under längre tid.  

## Brandsäkerhet

På grund av brandrisk och utrymningsvägar får inga skrymmande föremål som till exempel barnvagnar, cyklar, rollatorer, förvaras i entréer, på loftgångar eller i trappuppgångar. Anträffas sådana föremål kommer dessa att transporteras till närmaste återvinningsstation så att inte fara vid eventuell utryckning eller räddningsarbete uppstår. Även små föremål, till exempel mattor, kan i en rökfylld trappuppgång förorsaka fallolyckor som försvårar utrymning.  

## Din lägenhet skall vara utrustad med brandvarnare.

Brandförsvaret rekommenderar att boende stannar i sin lägenhet om brand uppstår och trapphuset rökfylls. Varje lägenhet är en egen brandcell och du som boende är säkrare i lägenheten istället för i ett rökfyllt trapphus. Brandkåren gör bedömningen om du som boende måste lämna bostaden.  

## Balkong

Det är inte tillåtet att grilla på balkongerna. Använd uteplatsen som är avsedd för bland annat grillning. Rökning på balkong undanbedes. Tänk på andras hälsa och trivsel. Det är inte tillåtet att slänga ut tändstickor och cigarettfimpar från balkongen. Blomlådor placeras på insidan av balkongräcket.  

## Källare

I källarutrymmena får inte brandfarligt material förvaras.  

Till varje lägenhet finns ett förråd i källaren. Föreningen kan erbjuda ett antal extra förråd till uthyrning. Även här tillämpas ett kösystem. Kontakta förrådsansvarig i styrelsen för mer information eller för att ställa dig i kö.  

## Allmänna utrymmen

Städning av gemensamma utrymmen sköts genom föreningens försorg. Varje medlem bidrar till kostnaden via årsavgift. För att hålla kostnaden på låg nivå och för att värna om trygghet och trivsel bör alla ta ansvar för god ordning. Meddela vicevärd om någonting är trasigt eller om någonting verkar konstigt.  

## Cyklar och mopeder

Cyklar och mopeder förvaras i cykelrummen eller i avsedda cykelställ. Mopeder kan förvaras i cykelrummen under förutsättning att golvet skyddas mot bensin- och oljedropp. Bränsledunkar får inte förvaras i källaren.  

## Fasader

Det är inte tillåtet att fästa föremål på fasaden. Paraboler får inte monteras på fasad eller balkongräcke. Balkongernas väggar och golv får endast målas i samma färg som innan (vita väggar och tak, grått golv) och måste målas med godkänd färg för materialet.  

## Tvättstugor

Tvättstugorna är avsedda endast för boendes behov. I handeln vanligt förekommande tvättmedel och sköljmedel får användas i maskinerna. Kemikalier av annat slag är inte tillåtet. Gummerande mattor, gångmattor, plastmattor av typen konstgräsmattor får inte tvättas i maskinerna.  

Korgvagnar och andra inventarier får inte avlägsnas från tvättstugan.  
Lämna tvättstugan så som du själv önskar finna den. Rengör maskiner, torkskåp, torktumlare och golv efter tvättpassets slut. Se anslag.  

Tomma tvättmedelspaket, tomma sköljmedelsförpackningar och allt annat avfall skall sorteras och lägga i soprummet.  

Barn får inte vistas i tvättstugan utan tillsyn. Bokad tid skall avbokas snarast om förhinder uppkommit.  
Grövre tvätt, till exempel mattor, filtar och grova arbetskläder får endast tvättas i grovtvättstugan i därför avsedd maskin i hus nr 14.  
Följ de regler om städning som finns anslagna i tvättstugan. Görs inte detta skall det påtalas innan vidare åtgärda vidtages.  

## Bastu och föreningsrum

Bastu i hus 8 bokas via bokningstavlorna vid tvättstugor.  
Föreningsrum i hus 16 bokas genom hyresvärden. Obs. nyckelbeställning.  
Gym bokas via tavla vid bastu.  

## Avfall

I soprummet finns uppmärkta kärl för sopsortering. Alla bostadrättsinnehavare är skyldiga att sortera sina sopor och trycka ihop kartoner. Påtala även detta för hemthänsperonsla. PÅsar för matavfall finnas att hämta i soprummet.  

Sopor får inte ställas ut på loftgångarna, trapphus eller ställas ner i källaren. Det är inte tillåtet att förvara sopor på balkongen.
Grovsopor, byggavfall, uttjänta möbler, dörrar, badkar med mera får inte ställas i allmänna utrymmen. Bortforsling ansvarar lägenhetsinnehavaren för.
Gäsrike Återvinnare, Utmarksvägen 16 Sörbjy Urfjäll, telefon 026-17 84 95.  

Vitvaror omfattas av producentansvar vilket innebär att alla leverantörer är skyldiga att avlägsna uttjänta vitvaror när de levererar nytt.  

## Utomhusmiljö

Var rädd om buskar och planteringar. Skräpa inte ner. Husdjur får inte rastas inom föreningens område.  

## Garage och parkering

Antalet uppställningsplatser för fordon är begränsat och räcker inte till för alla lägenhetsinnehavare. Av den anledningen är det inte tillåtet att hyra fler än en plats per hushåll, i den mån platserna räcker till. Kösystem tillämpas, kontakta parkeringsansvarig i styrelsen för mer information eller för att ställa dig i kö.  

Garagedörrarna skall hållas låsta. Alla fordon som står i garage och på P-plats skall vara i körbart skick.  

Det är inte tillåtet att parkera på innergården. I och urlastning är tillåtet men sedan ska fordonet flyttas.  

Parkering framför bommen är inte tillåtet. Framkomligheten för utryckningsfordon, brandkår, polis och ambulans får inte hindras.  

## Den egna bostaden

Bostadsrättsinnehavare ansvarar och har skyldigt att underhålla den egna lägenheten. Om något går sönder är det lägenhetsinnehavarens ansvar att det repareras. Det är särskilt viktigt att ha uppsikt över lägenhetens våtutrymmen då fukt- och vattenskador är dyra att reparera och kan leda till att andra medlemmar drabbas om skadan inte åtgärdas skyndsamt. Vid renovering av våtutrymmen skall arbetet utföras på fackmannamässigt sätt enligt gällande branschregler.  

Mer omfattande förändringar kräver styrelsens medgivande till exempel att ta ned en vägg, dra nya rör i kök och badrum. I vissa fall kan bygganmälan krävas för vissa åtgärdar. Hör med styrelsen om du är osäker.  

Kontakta alltid styrelsen innan du påbörjar ett större arbeta.  

Användning av luftkonditioneringsaggregat/värmepump kräver styrelsens godkännande.  

Vid installation av disk- och tvättmaskin är det lämpligt att anlita behörig installatör för att undvika risk för vattenskada. Lägenhetsinnehavaren ansvarar för uppkomna skador. Mera information finns i föreningens stadgar.  

## Elektriska installationer

Elinstallationer skall utföras av behörig elektriker.  

## Uthyrning i andra hand

Uthyrning i andra hand kräver styrelsens samtycke. Blankett för ansökan om andrahandsuthyrning tillhandahålls av styrelsen. Finns även att ladda ned från kundwebben. Lägenhetsinnehavaren är fullt ansvarig för bostaden under hela andrahandsuthyrningen. Vid andrahandsuthyrning tappar lägenhetsinnehavaren parkerings-/garageplats och kölistan aktiveras. Vill ordinarie lägenhetsinnehavare kvarstå som sökande så hamnar man längst ned i kölistan. En avgift tas ut av föreningen från lägenhetsinnehavaren.  

## Övrigt

All piskning av mattor skall ske på därför avsedd piskställning.  

Det är inte tillåtet att mata fåglar eller andra djur från balkongen. Att kasta ut matrester som brödbitar etc. är inte tillåtet då det kan locka till sig skadedjur.  

Lägenheten eller övriga utrymmen i föreningen får inte användas för annat ändamål än avsett.
Inglasning eller annan förändring av balkongen (ex. markis) skall godkännas av styrelsen. Det finns ett bygglov som reglerar vilken typ av inglasning som skall användas.  

Var sparsam, med vatten- och elförbrukning. Åtgärda omgående droppande kranar och toaletter som rinner.
Onödiga kostnader för vatten och el medför höjda boendekostnader.  

Egen affischering i entré skall ske på befintlig plåttavla. Rensa efter två veckor.  

## Kontakt med styrelsen

Använd med fördel den röda postlådan i entrén i hus nr 10. Lämna skriftligt meddelande i ärende som du vill uppmärksamma styrelsen på. Det kan vara frågor och förslag mm. Anonyma skrivelser behandlas inte av styrelsen.
E-postadress: [info@brfstyrmannen.se](mailto:info@brfstyrmannen.se) 

## Kundwebben

Som Riksbyggenbostadsrättsförening har vi tillgång till en sida som heter kundwebben. Där kan du som boende i föreningen logga in för att bland annat se avier, läsa föreningens stadgar, få information från Riksbyggen och hitta kontaktuppgifter till styrelsen.  

## Medlemsbyte

Vid varje försäljning kommer föreningen att göra en besiktning av lägenheten så att säljaren hinner att åtgärda eventuella brister. Vidare kommer tagg och nyckel-kontroll att utföras vid Lås och Nyckel.  

## Vart ringer jag

Felanmälan: [Vicevärd (0761-18 23 18)](tel:0761-182318)  
Kö för parkering/förråd: [info@brfstyrmannen.se](mailto:info@brfstyrmannen.se)  
Låsöppning: [Securitas (010-470 53 00)](tel:010-4705300)  
Störningsjour: [Securitas (010-470 53 00)](tel:010-4705300)  
Ohyra: [Anticimex (026-12 80 00)](tel:026-128000)  